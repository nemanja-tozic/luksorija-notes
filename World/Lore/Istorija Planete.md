![[history-timeline.png]]

# Istorija Luksorije

```table-of-contents
```

## Nastanak sveta

U vasioni beše praznina, a onda dva entiteta, kosmičke sile koje simbolizuju dimenzije života i postojanja pojaviše iz ništavila – večnost i beskraj. Oduvek sveprisutne svuda i uvek, manifestovaše se u tom delu vasione. Jedna za treptaj oka starija od druge. Nisu imale oblika niti fizičke manifestacije. A onda, vremenom dva jajeta nastadoše od zvezdane prašine i koječega. Sile im udahnuše život. Nedugo, pukotine se javiše i iz njih se izlegoše [[Grifon]] i [[Zmaj]]! Tako različiti, a opet svaki je imao deo ovog drugog u sebi. Jurili su vasionom u neprestanoj igri i hvatanju onog drugog.

Krhotine jaja međutim se ne razletoše, već vremenom počeše da se privlače – i tako sve sjedinjene načiniše **Planetu**.

Površina Planete beše gola i pusta, i tek ju je trebalo oblikovati. Tada se i svrha [[Zmaj|Zmaja]] i [[Grifon|Grifona]] pokaza. Kao da su shvatili, obe moćne sile jurnuše ka **Planeti**.

Najpre formiraše četiri [[Elementali|Prvobitna Elementala]]
- [[Ursula]] (Voda)
- [[Stratos]] (Vazduh)
- [[Ertan]] (Zemlja)
- [[Asilura]] (Vatra)

Ova četiri [[Elementali|Elementala]] imaše moć manipulacije elementima i stvoriše kontinente, okeane i ostale fizičke manifestacije sveta, kojima je tek trebalo udahnuti život. [[Elementali|Prvobitni Elementi]] završiše svoju misiju, zbog koje je njihova esencija izvučena sa elementarnih ravni, pa im sile dozvoliše da “počinu” na odgovarajućim ravnima svog porekla ([[Stratos]] na Vazdušnoj Ravni, [[Asilura]] na Vatrenoj Ravni, itd.).

## Praistorija

Sile bejahu zadovoljne ali bilo je potrebno stvoriti život na toj **Planeti**. Prvo stvoriše [[Grifon (rasa)|grifone]] i [[Zmaj (rasa)|zmajeve]], [[Kiklop|kiklope]] i [[Orijaš|orijaše]], morske nemani i titansko drveće, zatim život udahnuše [[Vilenjak|vilenjacima]] i [[Patuljak|patuljcima]], [[Čovek|ljudima]] i [[Polušan|polušanima]], [[Ork|orcima]] i [[Goblin|goblinima]]. Sile behu oduševljene svojom kreacijom i dozvoliše joj da se razvija i prosperira nekontrolisano i bez ikakvog “višeg” nadzora.

No, kao i svako seme koje se ostavi da neobuzdano buja, tako je i život na [[Luksorija|Luksoriji]] iskvaren i korumpiran. Njeni stanovnici, ostavljeni u svojevrsnom ovozemaljskom **Elisijumu**, nisu bili dostojni svog okruženja, i u stalnoj potrazi za idolima koje će slediti okrenuše se jedinim “onozemaljskim” entitetima do kojih su uspeli da dopru. Uticaj onostranih, vanzemaljskih, tuđinskih **Bogova**, proširio se [[Luksorija|Luksorijom]] kao kakva pošast. Kultovi su upražnjavali paganističke obrede i rituale ojačavajući veru u svoje **Bogove**, pojačavajući međusobni animozitet u borbi za vernike neminovno stvarajući večni sukob koji je zahvatio čitavu **Planetu**. Ovaj period je poznat kao **Praistorija** i o njemu ne postoje nikakvi pisani tragovi, dok su materijalni toliko retki da su na nivou relikta poznatih samo nekolicini živih persona.

## Doba učenja

Sile shvatiše da moraju ostaviti nekakvu vrstu “nadzora” nad životom koji su stvorile. Na zamiranju perioda **Praistorije**, [[Zmaj]] i [[Grifon]] se ponovo spustiše na **Planetu**. Nepoznato je na koji način su “uspavali” [[Stari Bogovi|Stare Bogove]], ali je taj čin označio kraj **Praistorije** i početak **Doba Učenja**. Tokom ovog Doba, Sile su bile mnogo “prisutnije” i njihov uticaj se ogledao u “inspirisanju” posebno nadahnutih pojedinaca, koje su ostali stanovnici nazivali **Prorocima**, jer su upravo bili **Glasnici Stvaralačkih Sila**. Ovi Proroci hodiše među svetinom pronoseći *Reč i Znanje Stvaraoca*. Na zamiranju **Doba Učenja** svaki od Proroka pokuša da izvede *Ritual Uspenja*, inspirisan vizijama Stvaralačkih Sila. Oni koji u tome behu uspešni kompletiraše Ritual Uspenja do Božanstva upijajući u sebe iskru **Energije Stvaralaca**.

## Doba stvaranja

Ovim činom **Proroci** dobiše status **Božanstva** na zemlji i tada započe **Doba Stvaranja**. Sile se umoriše i podigoše visoko u vasionu. Ali za sobom ostaviše [[Bogovi|Bogove]] – entitete koji imaju posebnu iskru Sila u sebi. Tokom **Doba Stvaranja**, oni nastaviše da rade posao Sila i stvaraju i uče mlade rase. Bogovi i smrtne rase zajedno izgradiše naselja, gradove, puteve i mostove.

### Elementarni rat

Tokom vekova, **Planeta** i stanovnici na njoj su se razvijali. A onda, na umiranju **Doba Stvaranja**, [[Elementali|Prvobitni Elementali]] se probudiše i pobuniše cepajući granice između elementarnih i [[Materijalna Ravan|Materijalne]] [[Ravni]] pokušavajući da unište svet u čijem oblikovanju su i sami učestvovali. Ovaj sukob je poznat kao **Elementarni Rat** i u njemu su učestvovali [[Elementali|Prvobitni Elementali]] sa svojim armijama na jednoj i smrtničke rase predvođene [[Bogovi|Bogovima]] na drugoj strani. Nakon velikih gubitaka i uništenja, smrtničke rase izađoše kao pobednici u ratu a [[Elementali|Prvobitni Elementali]] behu ponovo zaključani na svoje elementarne [[Ravni|ravni]]. Tada [[Bogovi]] organizovaše [[Totemi|Toteme]], da motre na uznemirenja među planetarnim [[Ravni|ravnima]].

## Doba izgubljenih znamenja

S obzirom da su se smrtničke rase dobro pokazale tokom **Elementarnog Rata**, [[Bogovi]] odlučiše da im prepuste sudbinu u sopstvene ruke i pođoše putem njihovih [[Sveoci|Sveoca]]. Stanovnici **Planete** ostadoše sami i za komunikaciju sa [[Bogovi|Bogovima]] morali su da koriste glasnike koji ostadoše na **Planeti** (sveštenike i proroke). Zbog ovakvog načina “opštenja” sa bogovima i tumačenja njihove volje ovo doba beše znano kao **Doba Zaboravljenih Znamenja**. Tokom njega su se posebno razvile rase [[Vilenjak|vilenjaka]] i [[Zmajrođeni|zmajrođenih (dragonborn)]] koje su postale najveći majstori arkanske magije i otvarali silne akademije širom sveta, kao i civilizacije [[Kiklop|kiklopa]] koji su putem opservatorija i moćnih magijskih artefakta opštili sa [[Bogovi|bogovima]].

### Božanska intervencija

Međutim, ove tri rase postadoše gorde i ohole zbog svojih talenata i stalno pokušavaše da pomere granice korišćenja magije (što arkanske, što božanske). U središtu najrazvijenijeg kontinenta (na mestu gde se danas nalazi [[Grifonovo Oko]] - večni uragan), u vilenjačkom kraljevstvu [[Eltarion]], na najprestižnijoj akademiji pod nazivom “[[Arcanus Sanctum]]”, čarobnjaci su pokušali nedozvoljeno, da stvore **antimateriju**, iskru prvobitne materije koju su imali samo [[Sveoci]],  [[Grifon]] i [[Zmaj]] i iz koje je nastao svet. 
Petljajući sa nedozvoljenim ritualima bili su na putu da prouzrokuju kataklizmu koja je pretila da uništi sve oblike postojanja na **Planeti**. Kataklizmu su sprečili [[Sveoci]] lično, koji su jednom sveobuhvatnom **božanskom intervencijom** uspeli da sačuvaju delove kontinenta po sopstvenim obličjima. Ovo uplitanje prvobitnih Sila ostalo je u istoriji zapisano kao **Božanska Intervencija** i označila je kraj Doba **Zaboravljenih Znamenja** (pre 1500 godina).

## Doba Mogućnosti

Osnove sveta su uzdrmane do temelja. [[Vilenjak|Vilenjačka]] carstva su nestala a preživeli pripadnici ove rase postali su raštrkani po svetu bez istinske matice, a njihove Vilenjačke Kapije poslednja su znamenja iz Doba kada su bili najrazvijenija rasa.

[[Zmajrođeni]] doživeše sličnu sudbinu, dok je [[Kiklop|kiklopska]] civilizacija doživela totalni krah i od nje su ostali samo uspavani ostaci u ruševinama nekada gotovo božanske moći.

Međutim, ovo beše trenutak da neke “sporije” rase izađu u prvi plan - stameni [[Patuljak|patuljci]], radoznali [[Čovek|ljudi]] i bezbrižni [[Polušan|polušani]]… Pred njima se otvorilo toliko puteva i izazova. Sami su donosili odluke i hrabro stupiše napred. Započe **Doba Mogućnosti**!