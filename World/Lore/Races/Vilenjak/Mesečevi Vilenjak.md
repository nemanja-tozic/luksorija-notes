Najmlađa rasa  [[Vilenjak|vilenjaka]]. Imaju u sebi deo svih starijih rođaka. Ali njihova suština je Sloboda! Oni gradova niti kraljevstva nemaju. Oni žive u putujućim zajednicama koje kruže [[Norzar|Norzarom]]. U mesečevim ciklusima dolaze do gradova i prave privremene logore ispred gradskih zidina, ali ne ulaze unutar njih da potraže konačište. Tokom noći punog meseca prave velike zabave i karnevale izvan zidina.

Mesečevi vilenjaci se mogu naći i na [[Seknet|Seknetu]], ali im se taj kontinent, zbog svoje divlje i nebezbedne prirode, ne uklapa sa nomadskim stilom života.

Krasi ih izražena znatiželja i radoznalost, vatrenost i emotivnost. Nesvojstveno [[Vilenjak|vilenjacima]] (više [[Čovek|ljudima]]) žive u momentu i dan za dan (možda jer većinu godine provode u "ljudskim kraljevstvima").

Kose su im duge i srebrne boje, obrijane sa strane. Često [[Vilenjak|vilenjakinje]] nose duge pletenice. Boja kože je tamno crvena, gotovo grimizno crvena. Skoro svako ima tetovaže po telu – uglavnom sa simbolima povezanim sa mesecom rođenja, i za svaku navršenu godinu ukrašavaju svoje telo novom tetovažom (u skladu sa znakom u kome su rođeni).

“Čitaju” mesec i zvezde, “gledaju” vetar, “osećaju” odsjaj meseca u talasima mirne površine vode.
