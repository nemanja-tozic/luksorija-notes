Vodeni vilenjaci se veoma često nazivaju i **morskim vilenjacima**, jer uglavnom žive u slanim vodama, dok se u [[Srednje More|Srednjem moru]] nalazi i njihovo najveće kraljevstvo [[Anansi]].

Morski vilenjaci fizički dosta podsećaju na svoje kopnene rođake, ali su u trenutku kreacije obdareni škrgama za disanje pod vodom (iako su im ostala razvijena i pluća za disanje na suvom) i kožicama između prstiju koje olakšavaju plivanje.

Morski vilenjaci su još nadmeniji i ponosniji od svojih kopnenih rođaka za koje smatraju da su dozvolili da ih sredina u kojoj žive sputa i oblikuje.

Često pripitomljavaju i gaje mladunce morskih mačaka (seacats) koje im kasnije služe kao ljubimci ili životinjski saputnici. Poznato je da skupljaju otrov morskih ježeva kojim često premazuju oružje pre borbe.

Njihovi kovači i čarobnjaci su razvili specijalne tehnike očvršćivanja i obrade školjki, korala i bisera do čvrstine čelika, koji su pritom značajno lakši, pa od njih prave magično oružje i oklope.

Najveći protivnici morskih vilenjaka iz kraljevstva [[Anansi]]: aboleti, sahuigaini, morski zmajevi, okeanski džinovi, morske veštice.

Kraljevstvo [[Anansi]] je u neutralnim odnosima sa lokatahima i tritonima (od kojih kupuju pripitomljena i trenirana krda morskih konja).

Postoji “tihi” i “nepisani” sporazum o nenapadanju sa piratskom konfederacijom na Otocima.

Trenutni vladari [[Anansi|Anansija]] su Morski [[Kralj Derantil]] i Morska [[Kraljica Ksifalija]].