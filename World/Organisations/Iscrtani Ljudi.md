---
tags:
  - organisation
---
```table-of-contents
```

# Članovi

Vođa: [[Gospodar Noćnih Zvezda]]

# Lokacije

Lokacija nije skroz poznata, osim da se nalaze u krajnjem severnom delu [[Norzar|Norzara]], negde unutar [[Šetajući Led|Šetajućeg leda]].

# Opis

Iz dnevnika [[Ludvig Kril|Ludviga Krila]], zlatnog pera [[Gilda Drevnih|Gilde Drevnih]]:
>[!cite] Dnevnik Ludviga Krila
> *"Žive u malim plemenima, i obično su to vešti druidi, vidovnjaci, monkovi. Neverovatno otporne individue, nižeg rasta i preplanulog tena. Nisam ih ja pronašao, već su mi oni dopustili da uđem u jednu od njihovih naseobina. Kad kažem naseobina mislim na desetak šatora povezanih čudnim ledenim nitima koje čak ni najjače severne oluje ne mogu ništa!"*
> *"Rečima se ne mogu opistati njihove meditacije, nerazumljiva stanja uma prilikom čega (kako mi kažu) stupaju u kontakt sa Silama. Uz njihovu pomoć i smernice, kojih se sada čudno, ne mogu da se setim, i posebno bilje (da! ispod snega raste!), uspeo da uđem u neko čudno stanje svesti... "*

Iscrtani ljudi se nalaze na krajnjem severnom delu [[Luksorija|Luksorije]], predeo [[Šetajući Led|Šetajućeg Leda]], obuhvaćen ostrvima, i nije moguće jednostavno prići tom delu zemlje i pronaći ih, osim ukoliko oni ne žele da budu pronađeni.

Članovi mogu biti prepoznati po raznim tetovažama po celom telu sa simbolima i rečima koje niko osim njih samih ne razume, ali se zna da opisuju prošlost, sadašnjost i budućnost, kao i kap esencije [[Sveoci|Sveoca]], [[Zmaj|Zmaja]] i [[Grifon|Grifona]]. Takođe se zna da ovaj narod živi od prirode, ne želeći da ulaze u širu civilizaciju.

Njihovo pojavljivanje u južnijim delovima [[Luksorija|Luksorije]] je obično predskazanje smrti i apokalipse, doduše njihovo poslednje kretanje na jug je zabeleženo pre čak 1500 godina, tokom [[Istorija Planete#Božanska intervencija|Božanske Intervencije]].

Ne postoji puno spisa i znanja o tačnim ciljevima ovog naroda, osim onoga što su za njih napisali članovi zlatnog pera [[Gilda Drevnih|Gilde Drevnih]], [[Ludvig Kril]] i [[Zlatousti]]. [[Regmir Mighthammer]] iz [[Gilda Drevnih|gilde]] tvrdi da imaju znanje i o razlozima zašto su [[Bogovi]] napustili [[Luksorija|Luksoriju]] i misli da znaju za način kako da ih nateraju da se vrate na [[Materijalna Ravan|materijalnu ravan]].